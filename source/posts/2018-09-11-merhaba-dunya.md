---
title: "Merhaba Dünya"
date: Sep 11, 2018 14:17
author:
  name: "M. Fatih Kılıç"
  email: "fatih.kilic@biges.com"
  link: https://github.com/mfk-smart
  bio: "Ar-Ge ve Stratejik İş Geliştirme Direktörü"
  twitter: "_mfk"
---

Türkiye'nin önde gelen güvenlik sistemleri distribütörlerinden olan Biges, 20
senedir faaliyet gösterdiği bu sektörde analog sistemlerden dijital sistemlere
geçişin öncüsü olmuş ve bu alandaki bir çok yeni ürünü ilk kez Türkiye
pazarına sunmuştur. Bir bilgi teknolojileri firması olarak kurulan Biges, bu
alandaki bilgi birikimini ve tecrübesini Türkiye geneline yayılan iş
ortaklarıyla birleştirerek sektörün gelişmesinde önemli katkılar sağlamıştır.

READ_MORE

![Haber görsel](https://www.biges.com/gorsel/icerik/arge-haber/3.jpg)

Firmamızın çalışanları ve iş ortaklarımız çok iyi bilirler ki "Araştırma ve
Geliştirme" Biges'in her zaman işinin en önemli parçası olmuştur. Gerek yurt
dışındaki üreticilerle kurduğu yakın iş birlikleri ile gerekse firma
içerisinde ortaya çıkarttığı fikirlerle, geliştirdiği yazılımlarla piyasaya
her zaman katma değerli ürünleri sunmak Biges'in en önemli özelliklerinden
biridir.

Biges, bugüne kadar yaptıklarından aldığı ilham ve çalışanlarına duyduğu güven
ile hedefini daha yüksek noktalara koyuyor. Bu kapsamda devletin yaptığı
çağrıya da uyarak, sadece Türkiye'de değil, kendisine dünya piyasalarında yer
edinecek özgün ürünlerimizi ve yazılımlarımızı geliştirmek üzere nitelikli
insan kaynağına yatırım yapıyoruz. Ekibimize katılan çok değerli
arkadaşlarımızla birlikte yaptığımız çalışmalar ve oluşturduğumuz projeler ile
tüm kriterleri eksiksiz yerine getirerek [Türkiye'nin 962. Ar-Ge
Merkezi][link] olmaya hak kazandık.

Biges Ar-Ge merkezinin amacı, toplumumuzun ve insanımızın ihtiyaçlarına cevap
verecek, onların güvenlik ve konforunu sağlayacak, özgün ve global yazılımları
geliştirmek, aynı zamanda üretmeyi ve geliştirmeyi seven insanların
kendilerini yetiştirebildikleri ve geliştirebildikleri bir yer haline
getirmektir. Biges Ar-Ge Merkezi'nin, hem fiziksel koşullarıyla, hem de
değerli çalışma arkadaşlarımızın ortaya koyduğu enerji ile yazılım sektörünün
cazibe merkezlerinden biri haline geleceğine inanıyoruz.

Bugüne kadar bize güvenen, destek olan, bizimle birlikte yürüyen tüm çalışma
arkadaşlarımıza ve iş ortaklarımıza teşekkür ediyor, aramıza yeni katılacak
arkadaşlarımızı da şimdiden hoş geldiniz diyoruz.

Saygılarımızla,

[link]: https://goo.gl/y7xHqj