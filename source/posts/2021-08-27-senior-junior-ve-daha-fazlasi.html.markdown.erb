---
title: "Senior, Junior ve Daha Fazlası"
date: Aug 27, 2021 08:10
tags: görüş
# subtitle: 
cover: "cover-divani-diva-s0duM7x1yuA-unsplash.jpg"
# published: false
# comments: false 
author:
  name: Uğur Özyılmazel
  email: ugur.ozyilmazel@biges.com
  link: https://ugur.ozyilmazel.com
  github: vigo
  bio: Retrolog
---

Kim **Senior**? kim **Junior**? kim **Lead**? kafalar biraz karışık sanki.
Haydi gelin hızlıca bakalım kim kimmiş?

READ_MORE

Geçtiğimiz yıllarda [Basecamp](https://basecamp.com/handbook)’in şöyle bir
[makalesini](https://basecamp.com/handbook/appendix-05-titles-for-programmers)
okumuştum ve çok beğenmiştim. Kendi adıma, tanımlamaların harika yapıldığını
düşünüyorum.

## Junior (Junior Programmer)

- Yazdığı kod içeri alınmadan önce etraflıca/detaylı incelenir ve bazen tekrar
  tekrar yazdırılır
- Kod yazdığı dilin temel özelliklerini bilir ama ileri konular eksiktir
- Benzer tür hatalar yapar
- Küçük kapsamlı projede çalışır ve rutin problemlerle uğraşır
- Belli bir alanda (*domain*) **2 yıldan** az tecrübesi olur

## Programcı (Programmer)

- Arada sırada kod incelenmesine gerek duyulan ya da küçük değişikler
  gerektiren kodlar yazar
- Hali hazırdaki kodu rahat takip eden ve kolay entegre olan programcılardır
- Kapsamı tanımlı, ne yapılacağı net belirtilen problemleri çözerler
- Belli bir alanda (*domain*) **2-5 yıl** arasında deneyimi sahibidirler

## Senior (Senior Programmer)

- Yazdığı kodu değil ama yaklaşımını bazen incelenir
- Bir projeyi/uygulamayı tek başına uçtan uca sırtlanıp yayına çıkartabilir
- Programcı ve Junior Programcı’ların yazdıkları koda geri bildirim yapar
- En azından bir programlama dilinde derinleme bilgi ve tecrübe sahibidir
- En azından ek bir programla dili ya da kavramı konusunda temel uzmanlık sahibidir
- Belli bir alanda (*domain*) en az **5-8 yıl** deneyim sahibidirler

## Lead (Lead Programmer)

- Bağımsız bir şekilde çalışan, yani kimsenin kendisine bir görev ataması
  yapmasına gerek olmadan çalışan programcılardır
- Yazdığı kodun incelenmesine gerek olmaz
- İşin tüm alt sistemleri de dahil olmak üzere, sahip olma ve çalıştırma
  konusunda tam yetkinliği vardır
- Tüm kuruluş/firma için profesyonel standartların belirlenmesine ve korunmasına
  yardımcı olur
- Birden fazla programlama dilinde/ortamında derin uzmanlığı vardır
- Birden fazla alanda (*domain*) projeleri ve ekipleri yönetebilir
- Belli bir alanda (*domain*) en az **8-12 yıl** deneyim sahibidir

## Baş/Esas Programcı (Principal Programmer)

- Ürün, Ar-Ge, Araştırma gibi yazılımı ilgilendiren departmanları kurabilir ve yönetebilir
- Büyük ve uzun soluklu projeleri ve ekipleri yönetebilir
- Sektörde yaptığı işlere, projelerle ve teknolojik katkılarıyla tanınır
- Yeni fikirler icad eder ve tüm kurumu/kuruluşu ileri taşır, vizyon katar
- Belli bir alanda (*domain*) en az **12-15+ yıl** deneyim sahibidir

---

[DHH](https://twitter.com/dhh) her zaman olduğu gibi yine noktayı koymuş.
Programcı ünvanları kurumdan kuruma değişebilir ama üç aşağı beş yukarı, bence,
yukarıdaki tanımlar tam yerine oturuyor. Aklıma hep **Steve Jobs**’ın "Biz işe
aldığımız kişilere ne yapacağını söylemiyoruz, onlar bize ne yapacağımızı
söylüyor" lafı gelir. Bu türden insanları bulmak hiç kolay değil.

## Küçük Tavsiyeler

**Jr** olmanız fikirlerinizi söylemenize engel değil. Kimsenin size bir iş
atamasını ya da iş vermesini beklemeyin. Bir konuyu öğrenmek için birinden
"**Haydi şu konuyu öğren**" tetiklemesini beklemeyin. Birisinin size bir
şey öğretmesini beklemeyin.

Yüzme bilmeyen birinin denize düşmesi gibi, **atın kendinizi denize**... İnsiyatif
alın. Hata yaptığınız zaman mutlaka bundan ders çıkarın. Nerede yanlış
yaptınız? Doğrusunu neden ilk başta göremediniz? Bunları birinin size
söylemesi ya da anlatmasını beklemeyin!

Bilgisayar programcılığı sadece özel insanların yapabileceği bir şey değil.
**İngilizce** bilen, **okuduğunu** anlayan ve sürekli **deneyen** herkes bu
işi yapabilir! Birinin size gelip, "**Tamam, Jr’lık bitti, artık sen XXX programcısın**"
demesi diye bir olay yok...

Yazılımcılığın **ustası** olsanız bile sizden daha düşük seviyede olduğunu
düşündüğünüz kişilerin fikirlerini yabana atmayın. Unutmayın ki akıl akıldan
üstündür. Duyacağınız minicik bir fikir belkide uzun süredir uğraştığınız
sorunun çözülmesinde size ışık tutacaktır.

Kod ile ilgili bir konuda tartışırken sağlam delilleriniz doneleriniz olsun.
"**Bence, bana göre...**" demeyin, sebebi açık bir şekilde ortaya koyun,
kaynak gösterin, örnek gösterin ve kendiniz dahil diğer kişileri de ikna
edin. Eğer karşı taraf size argüman üretiyorsa dinleyin, iyice kulak verin.

Mutlaka geri bildirim yapın. Çözemediğiniz konuları ekiple tartışın, yardım
isteyin.

##### Foto Kredileri

Fotoğraflar [unsplash.com](https://unsplash.com) sitesinden alınmıştır.

- [Divani](https://unsplash.com/photos/s0duM7x1yuA?utm_source=unsplash&utm_medium=referral&utm_content=creditShareLink)
